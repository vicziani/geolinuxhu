# Alkalmazások

A következő alkalmazásokról érdemes tudni, melyről mindegyikről részletesebben is írok.

A [GPSBabel](http://www.gpsbabel.org) egy parancssori eszköz különböző formátumú GPS állományok közti konvertáláshoz. Több száz formátumot ismer, és már kinőtte magát annyira, hogy mindenféle manipulációkat is el lehet végezni ezen állományokon. Viszont térkép állományokat nem kezel. Közvetlenül is képes kezelni a számítógéphez csatlakoztatott GPS eszközt. Mindig ezzel érdemes kezdeni az ismerkedést.

Az [mkgmap](http://www.mkgmap.org.uk/) egy Java alkalmazás, mely képes az Open Street Map .osm formátumát a Garmin által ehető .img formátummá konvertálni. Nekünk ezzel remélhetőleg nem lesz dolgunk, mert hozzá tudunk férni a már mások által legenerált .img állományokhoz. Érdekességként megemlítendő, hogy a Turistautak.hu is ezzel konvertál .img formátumba. Sajnos az alkalmazás nem képes az állományok eszközre való feltöltésére.

A [sendmap](http://cgpsmapper.com/buy.htm) egy parancssoros kereskedelmi alkalmazás, mely magán célokra ingyenesen használható. Képes a .img állományokat a Garmin eszközre feltölteni, ha az nem támogatja a USB Mass Storage Mode-ot. E mód aktiválásával a Garmin eszköz mint egy meghajtó (drive) látszik, és egyszerűen rá lehet másolni az .img állományokat bármiféle egyéb szoftver használata nélkül.

Az [mkgmap](http://www.mkgmap.org.uk/) egy Javaban írt alkalmazás, mely eredetileg arra készült, hogy az OpenStreetMap térképeket át tudja konvertálni .img fájlokká, melyeket aztán feltölthetünk a Garmin GPS készülékeinkre. Azonban ezt csak haladó felhasználóknak javaslom, inkább induljunk ki a már mások által konvertált térképekből. Azonban az mkgmap sok egyéb dolgot is tud, mely hasznos lehet a számunkra.

A [QLandkarte GT](http://www.qlandkarte.org/) nyílt forráskódú alkalmazás mind térkép, mint GPS adatok kezelésére, mely elérhető Windows, OS X és Linux rendszerekre is. Támogatja a túrázás előkészítés teljes folyamatát, mint az útpontok és útvonalak betöltése vagy létrehozása, valamint ezek GPS eszközre töltése. Ezen kívül az utómunkálatokban is segítséget nyújt, mint pl. az adatok GPS-ből való letöltése, azok feldolgozása és archiválása. Nagyszerűen kezeli a Garmin eszközöket.


